---
title: "PP Relax"
reference_version: 857b60c378a463c68431822860a6c18f
---
**Ripple ora supporta i PP Relax!** Abbiamo diviso le leaderboard (globali,
nazionali e delle beatmap) in due sezioni: **Classico e Relax**.

- **Classico** è il sistema di leaderboard normale, dove Relax e Autopilot non
sono rankati
- **Relax** ha il supporto per i PP con Relax e Autopilot in osu!standard,
osu!taiko e osu!catch, con un sistema PP migliorato.

In altre parole, tutti i PP che guadagni in modalità relax non influiranno sulle
tue statistiche in modalità Classica, quindi se questa funzionalità non ti piace,
puoi ignorarla completamente e non influenzerà il tuo rank.

## Come cambiare tra Classico e Relax nel gioco
Per impostazione predefinita, tutte le leaderboard nel gioco mostreranno i
punteggi in modalità classica. I punteggi della modalità Relax hanno la loro
leaderboard, separata da quella della modalità classica.

Se invii un punteggio con Relax o Autopilot, verrà inviato ma sarà visibile
**solamente nella leaderboard della modalità relax**. Puoi cambiare tra modalità
classica e relax **inviando un messaggio contenente `!relax` o `!rx` da
qualsiasi parte nella chat.** Non preoccuparti di spammare, questi messaggi
saranno visibili solo a te. Se non stai giocando in multiplayer e se non hai
spettatori, la leaderboard verrà immediatamente ricaricata, altrimenti clicca su
"Leaderboard globali" per ricaricarla. Anche le tue statistiche nel gioco
saranno relative alla modalità relax.

**Scrivendo nuovamente `!relax` tornerai alla modalità classica**. Puoi anche
usare `!relax on` e `!relax off`/`!classic` se vuoi cambiare verso la
modalità relax o classica esplicitamente.

## Come visualizzare leaderboard & profili Relax sul sito
Se vuoi guardare le leaderboard globali o per nazione, vai nella nostra
pagina [leaderboard](/leaderboard)  e clicca sul pulsante "Relax".
Clicca su "Classico" per ritornare alla modalità classica.

La stessa cosa vale per i profili degli utenti e le pagine delle beatmap,
clicca sui pulsanti "Classico" o "Relax" sotto la modalità di gioco
per cambiare tra le due sotto-modalità. Tutte le statistiche e i punteggi
mostrati sul profilo saranno relativi alla modalità selezionata.

## Sistema PP
Il sistema di PP relax per osu!standard è stato sviluppato da [Lithium](/u/1955)
, ritoccando i valori dal sistema PP classico, che è lo stesso usato da osu!.
Questo cambiamento è stato necessario per evitare che si guadagnino troppi PP
giocando mappe stream con relax o mappe jump con autopilot. Il sistema di PP
di osu!taiko e osu!catch è lo stesso della modalità classica.

Puoi vedere quanti PP dà una mappa inviando `/np` a [FokaBot](/u/999), e
successivamente `!with RX`. Se vuoi aggiungere altre mod, aggiungile alla fine,
per esempio `!with RXDTHD`.

Il sistema dei PP Relax potrebbe essere soggetto a cambiamenti in futuro. Se hai
suggerimenti, per favore faccelo sapere nel nostro
[server Discord](https://discord.ripple.moe)
